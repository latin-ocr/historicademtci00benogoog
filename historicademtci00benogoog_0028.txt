..3-

bertatem, in castra seeum Pompeius Caesarque aspor-
taverant: jam quidquid veteranis libuisset, pro decretis
Patrum, pro populi jussis erat: milites autem, ab urbe
semper relegati, nullam aliam patriam, quam sua cas-
tra, nullum Deum indigetem, praeter ducem suum, ·
vereri mox assueverant (l). Cuncta igitur jam pridem
vi tantummodo et armis decernebantur3 omnisque ho·
nestas in communi rerum naufragio una videbatur
periisse.

· In ed prolecto morum depravatione paulisper com·
morandum luit, ut inde manifestius illustraretur sin-
gularis illa vis ingenii, patriaeque caritas, qua Noster
supra communem omnium imbecillitatem, in hnc lere
supremo suo opere, sese extulerit. Dum caeteri quidem
nihil prorsus aliud curabant, nisi villulas, nisi nurn-
mulos suoS, solus ipse animi constantiam spemque
libertatis his studiis erigebat confirmabatque ε atque
interea amicos epistolis refovebat, moxque Romam
regressus languentem ac defessum senatum eloquentia
excitabat, urgebat: totam denique solus complecteba-
tur patriam,solus leges nondum periisse, aliquamque
esse Remp. testabatur· Nam Brutum ipsum Cassium-
que, postquam, intersecto Caesare, multitudinem jac·
tato nequidquam libertatis patriaeque nomine commo-
vere tentassent, fastidium quoddam incepti operis
invaserat. Adeo enim valet, vel apud gravissimos viros
bominum opinio, ut vix suae ipsi conscientiae, si vulgi
sententia repugnet, confidere audeant. coniuratos igi·
tur, cum jam civium alios lacinus exsecrantes, alios
nutem se dorni continentes, ignaviamque speciosis
nominibus defendentes, viderent, ipsos quid de se

(l) ibi las, ubi maxima merces. (Pharo, X, lus.)

 

